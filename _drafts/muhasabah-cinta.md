---
layout: post
current: post
cover:  assets/images/hello-world.png
navigation: True
title: Muhasabah Cinta, Muhasabah Diri
description: Manusia memang dilahirkan secara fitrahnya mempunyai perasaan cinta.
tags: [islam]
class: post-template
subclass: 'post tag-islam'
author: sigit
comments: true
summary: 
---

Setiap manusia yang berpeluang hidup di muka bumi ini pasti mengalami perasaan cinta.

Seorang ibu sanggup berkorban nyawa untuk anaknya karena cintanya kepada anak. Seorang bapak sanggup berkorban harta dan tenaga karena perasaan cintanya kepada keluarga.

Seorang penuntut ilmu sanggup mengharungi susah dan payah karena cintanya kepada ilmu.

Seorang perwira sanggup berkorban jiwa karena cintanya kepada tanah air.  Seorang hartawan sanggup berkorban masa dan maruah karena cintanya kepada harta.

Dan seorang pencinta kononnya sanggup merentasi lautan berapi lantaran cintanya kepada kekasihnya. Secara dasarnya, kita sanggup berbuat apa sahaja karena ingin menjaga dan mengejar cinta.

Itulah cinta.  Ia fitrah.  Dan ia juga boleh menjadi fitnah. Ia boleh menjadikan seseorang mulia atau hina.  Ia bisa merubah manusia menjadi lebih baik di sisi Tuhan dan manusia.  Dan ia bisa juga menjatuhkan nilai seseorang dari sudut pandangan Tuhan dan manusia.

Sudah lama kita menjalani kehidupan ini.  Dan sudah banyak kali perkataan ‘cinta’ kita ungkapkan dan luahkan.  Di kesempatan yang terbatas ini, marilah kita bermuhasabah.  Muhasabah tentang cinta.  Mudah-mudahan muhasabah ini bisa menyedarkan kita semua akan di mana letak duduknya rasa cinta kita?  Di tempat yang sepatutnyakah?  Atau sudah tersasarkah cinta kita selama ini?

1. Orang yang beriman sangat cinta kepada Allah.Dan maksud firman Allah Taala:

	> “Dan di antara manusia ada orang-orang yang menyembah tandingan-tandingan selain Allah; mereka mencintainya sebagaimana mereka mencintai Allah.  Adapun orang-orang yang beriman sangat cinta kepada Allah...”
	>
	> *~(Surah ke-2, al-Baqarah: ayat ke-165)*

2. Amaran Kepada Yang Meletakkan Cinta Kepada Mahkluq Melebihi Cinta Kepada Allah.Dan firman Allah Taal :

	> “Katakanlah:  “Jika bapa-bapa, anak-anak, saudara-saudara, isteri-isteri, kaum keluargamu, harta kekayaan yang kamu usahakan, perniagaan yang kamu khuatiri kerugiannya, dan tempat tinggal yang kamu sukai,adalah lebih kamu cintai dari Allah dan Rasul-NYA dan dari berjihad di jalan-NYA, maka tunggulah sampai Allah mendatangkan keputusan-NYA.”  Dan Allah tidak memberi petunjuk kepada orang-orang yang fasik.
	>
	> *~(Surah ke-9, at-Taubah: ayat ke-24)*

Cukuplah dengan 2 ayat al-Quran di atas bagi kita mula bermuhasabah.  Jika selama ini kita telah meletakkan cinta dan perhatian kepada makhluq, jadi mulai hari ini marilah kita letakkan semula rasa cinta dan kasih itu di tempat yang sepatutnya.  Menyedari bahawa meletakkan cinta kepada Allah mengatasi segala-galanya, kita mesti membuktikan rasa cinta itu.  Tidak cukup dengan hanya kalimah “aku cintakan Allah” atau “Allah adalah segala-galanya buatku” atau seumpama dengannya.  Ia mesti dibuktikan!

Justeru, bagi merealisasikan rasa cinta kepada Allah, kita juga mesti meletakkan rasa patuh dan cinta kepada Rasulullah sallAllahu ‘alaihi wasallam.  Al-hubb (cinta) dan al-ittiba’ (ikut) Rasulullah sallAllahu ‘alaihi wasallam adalah suatu yang dituntut agama.

Muslimin-muslimat sekalian,

Sudah banyak rasa kecewa menyinggahi jiwa kita.  Sudah tidak terkira kita rasa sedih apabila orang yang kita cintai membuat sesuatu yang tidak kita sukai.  Sudah acap kali kita didatangi keresahan apabila harta yang kita cintai hilang atau berubah hakmilik.  Ya, cinta kepada makhluq pasti mengundang kekecewaan.

Sekiranya cinta dan kasih diletakkan kepada Allah melebihi rasa cinta kita kepada makhluqNYA, nescaya kita tidak akan didatangi kecewa.  Sedih yang melanda akan segera terubat apabila cinta kepada Allah menguasai jiwa.  Malah, jiwa akan hidup dalam ketenangan dan kemanisan iman akan mula menyerap ke dalam jiwa.

Semoga tulisan sederhana ini bisa mencetus niat ingin memperbaiki rasa cinta kepada-Nya. Mudah-mudahn kita semua tergolong di dalam kumpulan manusia yang meletakkan dambaan cinta dan ridha Allah sebagai yang utama, aamiin…